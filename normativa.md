[Indice](index.md)

# Accessibilità: la normativa di riferimento

Si possono trovare riferimenti normativi relativi all'accessibilità già nella [Costituzione della Repubblica Italiana](http://www.normattiva.it/uri-res/N2Ls?urn:nir:stato:costituzione), e in particolare all'articolo 3:

> Tutti i cittadini hanno pari dignita' sociale e sono eguali davanti alla legge, senza distinzione di sesso, di razza, di lingua, di religione, di opinioni politiche, di condizioni personali e sociali. 
>
> E' compito della Repubblica rimuovere gli ostacoli di ordine economico e sociale, che, limitando di fatto la liberta' e l'eguaglianza dei cittadini, impediscono il pieno sviluppo della persona umana e l'effettiva partecipazione di tutti i lavoratori all'organizzazione politica, economica e sociale del Paese.

## La Legge Stanca (<abbr title="Legge">L.</abbr> 4/2004) e la normativa per i soggetti disabili

I primi riferimenti normativi in proposito sono dati dalla [Legge Stanca (<abbr title="Legge">L.</abbr> 4/2004)](http://www.normattiva.it/atto/caricaDettaglioAtto?atto.dataPubblicazioneGazzetta=2004-01-17&atto.codiceRedazionale=004G0015&queryString=%3FmeseProvvedimento%3D%26formType%3Dricerca_semplice%26numeroArticolo%3D%26numeroProvvedimento%3D4%26testo%3D%26annoProvvedimento%3D2004%26giornoProvvedimento%3D&currentPage=1) e dal successivo decreto di attuazione ([<abbr title="Decreto del Presidente della Repubblica">D.P.R.</abbr> 75/2005](http://www.normattiva.it/atto/caricaDettaglioAtto?atto.dataPubblicazioneGazzetta=2005-05-03&atto.codiceRedazionale=005G0097&queryString=%3FmeseProvvedimento%3D%26formType%3Dricerca_semplice%26numeroArticolo%3D%26numeroProvvedimento%3D75%26testo%3D%26annoProvvedimento%3D2005%26giornoProvvedimento%3D&currentPage=1)).

La Legge Stanca è stata recentemente aggiornata con [<abbr title="Decreto Legislativo">D.Lgs.</abbr> 106/2018](http://www.normattiva.it/atto/caricaDettaglioAtto?atto.dataPubblicazioneGazzetta=2018-09-11&atto.codiceRedazionale=18G00133&atto.articolo.numero=1&atto.articolo.tipoArticolo=0). Le modifiche introdotte con questo provvedimento sono:
* sono introdotti requisiti di accessibilità anche per le applicazioni mobili e per i contenuti su rete interna al pari dei siti web (<abbr title="articolo">art.</abbr> 2)
* sono descritti i dettagli della dichiarazione di accessibilità (<abbr title="articolo">art.</abbr> 3-quater)
* è introdotta la regolazione di contestazioni su tale dichiarazione attraverso il difensore civico digitale previsto dal <abbr title="Codice dell'Amministrazione Digitale">CAD</abbr> (<abbr title="articolo">art.</abbr> 3-quinquies)
* passano all'<abbr title="Agenzia per l'Italia Digitale">AgID</abbr> le attività amministrative di monitoraggio (<abbr title="articolo">art.</abbr> 7) e la definizione dei requisiti tecnici di accessibilità (<abbr title="articolo">art.</abbr> 11)

Altri riferimenti normativi in merito:
* il [<abbr title="Decreto Ministeriale">D.M.</abbr> 8 luglio 2005](https://www.agid.gov.it/it/Decreto-Ministeriale-8-luglio-2005) e i rispettivi allegati, che riportano i requisiti tecnici e i diversi livelli di accessibilità per applicazioni e siti web ([allegato A](https://www.agid.gov.it/it/DM-8-luglio-2005-Allegato-A)) e la successiva verifica ([allegato B](https://www.agid.gov.it/it/DM-8-luglio-2005-Allegato-B)), le postazioni informatiche ([allegato C](https://www.agid.gov.it/it/DM-8-luglio-2005-Allegato-C)), e le applicazioni software ([allegato D](https://www.agid.gov.it/it/DM-8-luglio-2005-Allegato-D))
* il [<abbr title="Decreto Ministeriale">D.M.</abbr> 30 aprile 2008](https://www.agid.gov.it/it/Decreto-Ministeriale-30-aprile-2008) e i rispettivi allegati, dedicato principalmente ai libri di testo scolastici ([allegato A](https://www.agid.gov.it/it/DM-30-aprile-2008-Allegato-A)) e al software didattico ([allegato B](https://www.agid.gov.it/it/DM-30-aprile-2008-Allegato-B))
* la [Circolare <abbr title="Agenzia per l'Italia Digitale">AgID</abbr> 2/2015](https://www.agid.gov.it/sites/default/files/repository_files/circolari/agid_specifiche_postazioni_lavoro.pdf), riguardante le specifiche tecniche sull’hardware, il software e le tecnologie assistive delle postazioni di lavoro a disposizione del dipendente con disabilità
* la [Circolare <abbr title="Agenzia per l'Italia Digitale">AgID</abbr> 3/2017](https://www.agid.gov.it/sites/default/files/repository_files/uploads/193/circolare_agid_03-2017_servizi_a_sportello_accessibili.pdf), riguardante i servizi a sportello, i servizi online indirizzati al pubblico, e i servizi interni di supporto ad essi

## Il Codice dell'Amministrazione Digitale (<abbr title="Decreto Legislativo">D.Lgs.</abbr> 82/2005)

Riferimenti normativi inerenti l'accessibilità delle informazioni, intesa sia come la loro fruibilità da parte anche di soggetti disabili e di sistemi automatici, che come la comprensibilità e la trasparenza delle informazioni stesse, si ritrovano anche nel Codice dell'Amministrazione Digitale ([<abbr title="Decreto Legislativo">D.Lgs.</abbr> 82/2005](http://www.normattiva.it/atto/caricaDettaglioAtto?atto.dataPubblicazioneGazzetta=2005-05-16&atto.codiceRedazionale=005G0104&queryString=%3FmeseProvvedimento%3D%26formType%3Dricerca_semplice%26numeroArticolo%3D%26numeroProvvedimento%3D82%26testo%3D%26annoProvvedimento%3D2005%26giornoProvvedimento%3D&currentPage=1))

L'ultima versione del <abbr title="Codice dell'Amministrazione Digitale">CAD</abbr>, così come aggiornato dal [<abbr title="Decreto Legislativo">D.Lgs.</abbr> 217/2017](http://www.normattiva.it/atto/caricaDettaglioAtto?atto.dataPubblicazioneGazzetta=2018-01-12&atto.codiceRedazionale=18G00003&atto.articolo.numero=66&atto.articolo.tipoArticolo=0):
* introduce la definizione di dato di tipo aperto (<abbr title="articolo">art.</abbr> 1, <abbr title="comma">c.</abbr> 1, <abbr title="lettera">lett.</abbr> l-ter)) come accessibile tramite le tecnologie informatiche e in modo che sia utilizzabile da sistemi automatici
* prevede una vera e propria Carta della Cittadinanza Digitale, che include tra l'altro:
  * il diritto a partecipare al procedimento amministrativo mediante strumenti informatici accessibili ed efficaci (<abbr title="articolo">art.</abbr> 3, <abbr title="comma">c.</abbr> 1)
  * il diritto a servizi on-line semplici e integrati (<abbr title="articolo">art.</abbr> 7)
  * la possibilità per gli utenti di valutare tali strumenti e servizi anche in termini di fruibilità, accessibilità e tempestività (<abbr title="articolo">art.</abbr> 7, <abbr title="comma">c.</abbr> 3)
* richiede che le <abbr title="Pubbliche Amministrazioni">PA</abbr> formino i propri dipendenti sull'uso delle tecnologie assistive (<abbr title="articolo">art.</abbr> 13)
* assegna ad un apposito ufficio, il Responsabile per la Transizione Digitale, i compiti relativi all'accesso dei soggetti disabili agli strumenti informatici (<abbr title="articolo">art.</abbr> 17, <abbr title="comma">c.</abbr> 1, <abbr title="lettera">lett.</abbr> d)) e la diffusione delle normative in materia di accessibiltà, fruibilità e interoperabilità tra i sistemi della <abbr title="Pubblica Amministrazione">PA</abbr> (<abbr title="articolo">art.</abbr> 17, <abbr title="comma">c.</abbr> 1, <abbr title="lettera">lett.</abbr> j))
* prevede che atti e documenti informatici prodotti dalla <abbr title="Pubblica Amministrazione">PA</abbr> rispettino tutti i requisiti tecnici di accessibilità per i soggetti disabili previsti dalla Legge Stanca (<abbr title="articolo">art.</abbr> 23-ter, <abbr title="comma">c.</abbr> 5-bis)
* stabilisce che per i fascicoli informatici, potendo comprendere materiale proveniente da più amministrazioni (<abbr title="articolo">art.</abbr> 41, <abbr title="comma">c.</abbr> 2), debba essere garantita l'interoperabilità tra sistemi, demandando all'<abbr title="Agenzia per l'Italia Digitale">AgID</abbr> la formazione delle specifiche tecniche per la loro costruzione e accessibilità, anche da parte dei soggetti interessati (<abbr title="articolo">art.</abbr> 41, <abbr title="comma">c.</abbr> 2-bis), nell'ambito di un sistema pubblico di ricerca documentale (<abbr title="articolo">art.</abbr> 40-ter)
* solleva il cittadino dall'obbligo di conservazione dei documenti informatici che lo riguardano: vi può avere accesso semplicemente richiedendoli nuovamente all'amministrazione che li ha emessi, previa identificazione con identità digitale (<abbr title="articolo">art.</abbr> 43, <abbr title="comma">c.</abbr> 1-bis)
* stabilisce che i dati delle pubbliche amministazioni siano formati, raccolti e conservati in modo che siano fruibili e riutilizzabili da altre <abbr title="Pubbliche Amministrazioni">PA</abbr> e da privati cittadini, fermi restando leggi e regolamenti vigenti relativi alla loro conoscibilità (<abbr title="articolo">art.</abbr> 50)
* impone per i siti web delle <abbr title="Pubbliche Amministrazioni">PA</abbr> il rispetto dei principi di accessibilità e usabilità, reperibilità e completezza delle informazioni, semplicità di consultazione, qualità, omogeneità ed interoperabilità (<abbr title="articolo">art.</abbr> 53), soprattutto per quanto riguarda:
  * i dati di cui al Decreto Trasparenza (<abbr title="articolo">art.</abbr> 54)
  * i dati identificativi delle questioni pendenti dinanzi all'autorità giudiziaria (<abbr title="articolo">art.</abbr> 56, <abbr title="comma">c.</abbr> 1)
* definisce le basi di dati di interesse nazionale come sistemi informativi unitari rispondenti a criteri minimi di sicurezza, accessibilità e interoperabilità (<abbr title="articolo">art.</abbr> 60, <abbr title="comma">c.</abbr> 2) stabiliti nelle Linee guida (<abbr title="articolo">art.</abbr> 71)
* assegna all'<abbr title="Agenzia per l'Italia Digitale">AgID</abbr> il compito di formulare le linee guida necessarie per l'attuazione del <abbr title="Codice dell'Amministrazione Digitale">CAD</abbr>, che devono includere i requisiti tecnici di accessibilità previsti dalla Legge Stanca (<abbr title="articolo">art.</abbr> 71, <abbr title="comma">c.</abbr> 1-ter) 

## La Legge Severino (<abbr title="Legge">L.</abbr> 190/2012) e il Decreto Trasparenza (<abbr title="Decreto Legislativo">D.Lgs.</abbr> 33/2013)

Questi due provvedimenti riguardano l'accessibilità intesa come trasparenza e comprensibilità delle informazioni della PA.

Il primo provvedimento in ordine cronologico è dato dalla [Legge Severino (<abbr title="Legge">L.</abbr> 190/2012)](http://www.normattiva.it/atto/caricaDettaglioAtto?atto.dataPubblicazioneGazzetta=2012-11-13&atto.codiceRedazionale=012G0213&queryString=%3FmeseProvvedimento%3D%26formType%3Dricerca_semplice%26numeroArticolo%3D%26numeroProvvedimento%3D190%26testo%3D%26annoProvvedimento%3D2012%26giornoProvvedimento%3D&currentPage=1). Anche se il suo ambito principale è quello di prevenire la corruzione nella <abbr title="Pubblica Amministrazione">PA</abbr>, si fa menzione di questo tipo di accessibilità all'<abbr title="articolo">art.</abbr> 1, <abbr title="comma">c.</abbr> 15:
> Ai fini della presente legge, la trasparenza dell'attività amministrativa, che costituisce livello essenziale delle prestazioni concernenti i diritti sociali e civili ai sensi dell'articolo 117, secondo comma, lettera m), della Costituzione, secondo quanto previsto all'articolo 11 del decreto legislativo 27 ottobre 2009, n.150, è assicurata mediante la pubblicazione, nei siti web istituzionali delle pubbliche amministrazioni, delle informazioni relative ai procedimenti amministrativi, secondo criteri di facile accessibilità, completezza e semplicità di consultazione, nel rispetto delle disposizioni in materia di segreto di Stato, di segreto d'ufficio e di protezione dei dati personali. Nei siti web istituzionali delle amministrazioni pubbliche sono pubblicati anche i relativi bilanci e conti consuntivi, nonché i costi unitari di realizzazione delle opere pubbliche e di produzione dei servizi erogati ai cittadini. Le informazioni sui costi sono pubblicate sulla base di uno schema tipo redatto dall'Autorità per la vigilanza sui contratti pubblici di lavori, servizi e forniture, che ne cura altresì la raccolta e la pubblicazione nel proprio sito web istituzionale al fine di consentirne una agevole comparazione.

Nel successivo comma 30 si ribadisce l'obbligo per le amministrazioni di rendere accessibili agli interessati, su richiesta e previa identificazione informatica, tutte le informazioni relative ai procedimenti amministrativi che li riguardano (inclusi lo stato del procedimento e gli uffici coinvolti fase per fase). La Legge inoltre modifica il Decreto sull'Ordinamento per il Pubblico Impiego ([D.Lgs. 165/2001](http://www.normattiva.it/atto/caricaDettaglioAtto?atto.dataPubblicazioneGazzetta=2001-05-09&atto.codiceRedazionale=001G0219&queryString=%3FmeseProvvedimento%3D%26formType%3Dricerca_semplice%26numeroArticolo%3D%26numeroProvvedimento%3D165%26testo%3D%26annoProvvedimento%3D2001%26giornoProvvedimento%3D&currentPage=1)), introducendo l'obbligo di pubblicazione dei dati relativi a consulenze e incarichi in forma di tabella riassuntiva resa con un formato digitale aperto, utilizzabile anche per elaborazioni statistiche (<abbr title="articolo">art.</abbr> 1, <abbr title="comma">c.</abbr> 42, <abbr title="lettera">lett.</abbr> i)).

Con il [Decreto Trasparenza (<abbr title="Decreto Legislativo">D.Lgs.</abbr> 33/2013)](http://www.normattiva.it/atto/caricaDettaglioAtto?atto.dataPubblicazioneGazzetta=2013-04-05&atto.codiceRedazionale=13G00076&queryString=%3FmeseProvvedimento%3D%26formType%3Dricerca_semplice%26numeroArticolo%3D%26numeroProvvedimento%3D33%26testo%3D%26giornoProvvedimento%3D%26annoProvvedimento%3D2013&currentPage=1) sono stati ulteriormente rafforzati questi concetti. In esso si stabiliscono:
* il principio generale di trasparenza, intesa come accessibilità totale dei dati detenuti dalle PA, con lo scopo di tutelare i diritti dei cittadini, promuovere la loro partecipazione all'attività amministrativa e favorire il controllo degli stessi sul perseguimento delle funzioni istituzionali (<abbr title="articolo">art.</abbr> 1, <abbr title="comma">c.</abbr> 1)
* i requisiti di qualità delle informazioni pubblicate sui siti istituzionali, tra i quali figurano anche la comprensibilità, la facile accessibilità e la riutilizzabilità (<abbr title="articolo">art.</abbr> 6, <abbr title="comma">c.</abbr> 1)
* l'obbligo di costituzione, nel sito web istituzionale di ogni Ente pubblico, della sezione "Amministrazione trasparente" (<abbr title="articolo">art.</abbr> 9), componibile anche attraverso rimandi ad altre pagine del sito che includono le stesse informazioni, o tramite collegamenti ipertestuali verso le banche dati pubbliche esplicitate nell'Allegato B dello stesso Decreto (<abbr title="articolo">art.</abbr> 9-bis, <abbr title="comma">c.</abbr> 2)

I contenuti della sezione "Amministrazione trasparente" sono esplicitati nei successivi articoli. Nell'Allegato (A) al Decreto, è ben definita la struttura della sezione (con rimandi agli articoli di riferimento), e in questo modo deve essere presentata nel sito istituzionale.

## La legislazione e le circolari operative, le linee guida di design 

Il [<abbr title="Decreto Legge">D.L.</abbr> 179/2012, convertito con <abbr title="Legge">L.</abbr> 221/2012](http://www.normattiva.it/atto/caricaDettaglioAtto?atto.dataPubblicazioneGazzetta=2012-10-19&atto.codiceRedazionale=012G0201&queryString=%3FmeseProvvedimento%3D%26formType%3Dricerca_semplice%26numeroArticolo%3D%26numeroProvvedimento%3D179%26testo%3D%26annoProvvedimento%3D2012%26giornoProvvedimento%3D&currentPage=1), stabilisce all'<abbr title="articolo">art.</abbr> 9, <abbr title="comma">c.</abbr> 7 l'obbligo per le Pubbliche Amministrazioni di dichiarare, sul proprio sito istituzionale, gli obiettivi annuali di accessibilità e lo stato di attuazione del "piano per l'utilizzo del telelavoro": la mancata osservanza della norma è rilevante ai fini della valutazione dei dirigenti responsabili.

<abbr title="Agenzia per l'Italia Digitale">AgID</abbr> ha emanato una serie di circolari (l'ultima è la [Circolare <abbr title="Agenzia per l'Italia Digitale">AgID</abbr> 1/2016](https://www.agid.gov.it/it/Circolare-n1-2016-Agenzia-Italia-Digitale)) con lo scopo di facilitare la redazione di tali obiettivi: si segnala, in particolare, la disponibilità di un'[applicazione web](http://accessibilita.agid.gov.it/) atta a compilarli e a generare la pagina <abbr title="HyperText Markup Language">HTML</abbr> da collegare al proprio sito, nella sezione *Amministrazione trasparente / Altri contenuti / Accessibilità e Catalogo di dati, metadati e banche dati*.

Si fa presente, inoltre, che è facoltà dei cittadini interessati [segnalare problemi di accessibilità](http://www.agid.gov.it/sites/default/files/regole_tecniche/modulo-segnalazioni-inaccessibilita_01.pdf) ai servizi web: per questo, <abbr title="Agenzia per l'Italia Digitale">AgID</abbr> ha predisposto una procedura dedicata. Qualora <abbr title="Agenzia per l'Italia Digitale">AgID</abbr> ritenga il reclamo fondato, ne invia riscontro all'amministrazione coinvolta, che avrà tempo 90 giorni per adempiere all'adeguamento dei servizi.

Si segnalano, infine, due decisioni di esecuzione della Commissione Europea, che riguardano:
* il modello di dichiarazione di accessibilità per siti web e applicazioni mobili degli enti pubblici ([Decisione di esecuzione (<abbr title="Unione Europea">UE</abbr>) 2018/1523](https://eur-lex.europa.eu/legal-content/IT/TXT/?uri=uriserv:OJ.L_.2018.256.01.0103.01.ITA&toc=OJ:L:2018:256:FULL))
* la metodologia per il monitoraggio degli stessi servizi, e le relazioni in merito che gli Stati membri devono presentare annualmente a partire dal 2021 ([Decisione di esecuzione (<abbr title="Unione Europea">UE</abbr>) 2018/1524](https://eur-lex.europa.eu/legal-content/IT/TXT/?uri=uriserv:OJ.L_.2018.256.01.0108.01.ITA&toc=OJ:L:2018:256:FULL))

A livello di riconoscibilità dell'indirizzo (<abbr title="Uniform Resource Locator">URL</abbr>) del sito, si menziona la [Direttiva 8/2009 del Ministero per la Pubblica Amministrazione](http://www.funzionepubblica.gov.it/articolo/dipartimento/26-11-2009/direttiva-n-8-2009), che prevedeva l'adozione del dominio *.gov.it* per tutti i siti della <abbr title="Pubblica Amministrazione">PA</abbr>, a qualsiasi livello: tale direttiva però è stata soppiantata dalla [Determinazione 36/2018 di <abbr title="Agenzia per l'Italia Digitale">AgID</abbr>](https://trasparenza.agid.gov.it/archivio28_provvedimenti_0_121520_725_1.html), che ha riorganizzato il dominio *.gov.it* riservandolo alle sole amministrazioni centrali, comportando quindi la migrazione verso altri domini per gli altri enti (*.edu.it* per le scuole, *.it* per Regioni e Comuni).

Per quanto riguarda la progettazione dei siti web e dei servizi digitali, <abbr title="Agenzia per l'Italia Digitale">AgID</abbr> ha pubblicato una serie di linee guida su:
* [accessibilità dei siti web](https://www.agid.gov.it/it/design-servizi/accessibilita-siti-web)
* [design di servizi digitali](https://www.agid.gov.it/it/design-servizi/linee-guida-design-servizi-digitali-pa) (Design Italia)
* [usabilità](https://www.agid.gov.it/it/design-servizi/usabilita)

La stessa [Determinazione 36/2018 di <abbr title="Agenzia per l'Italia Digitale">AgID</abbr>](https://trasparenza.agid.gov.it/archivio28_provvedimenti_0_121520_725_1.html) prevede verifiche del rispetto delle linee guida per gli aderenti al dominio *.gov.it*: pertanto, allo stato in divenire, solo le amministrazioni centrali dello Stato sono obbligate ad adempiervi. Non è precisato se tale obbligo vige anche per le altre amministrazioni.